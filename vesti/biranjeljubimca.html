<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="../css/indexstyle.css">
    <link rel="stylesheet" href="../css/biranjestyle.css">
    <title>Biranje ljubimca</title>
</head>
<body>
    <header>
        <div><a href="../index.html"><img src="../img/logo.png" alt="logo"></a></div>
        <nav>
            <ul>
                <li><a href="../index.html">Početna</a></li>
                <li><a href="../kontakt.html">Kontakt</a></li>
                <li><a href="../doniraj.html">Donirajte</a></li>
                <li><a href="../usvoji.html">Usvojite</a></li>
                <li><a href="../radionica.html">Kućice</a></li>
                <li><a href="../oglasi.html">Oglasi</a></li>
            </ul>
        </nav>
    </header>
    <div class="naslov">
        <h1>Kako odabrati kućnog ljubimca i šta treba znati</h1>
    </div>
    <div class="image">
        <img class="img" src="../img/biraj.jpg" alt="">
    </div>
    <main>
        <section>
            <p>
            Veliki broj ljudi oseća naklonost prema kućnim ljubimcima i 
            uživa u njihovom društvu. To uopšte nije čudno, ako uzmemo u 
            obzir da zajednički život sa četvoronožnim prijateljem može 
            biti velika životna radost. Kućni ljubimci nam pružaju bezuslovnu 
            ljubav i poverenje, a čak nam pomažu da se oslobodimo stresa posle 
            napornog dana na poslu.
            </p>
            <p>
            Međutim, kupovina ili usvajanje kućnog ljubimca je važna odluka. 
            Psi i mačke zahtevaju naše vreme, novac i strpljenje, kao i 
            dugoročnu posvećenost. Nekada čak i preko 15 godina. Postati 
            vlasnik kućnog ljubimca može biti zaista fantastična životna odluka, 
            ali samo ako dobro razmislite pre nego što nabavite ljubimca. 
            Odgovori na sledeća pitanja, mogu vam pomoći da lakše donesete 
            odluke vezane za nabavku ljubimca.
            </p>
        </section>
        <article>
            <section>
                <h2>1. Zašto želite kućnog ljubimca?</h2>
                <p>
                Zanimljivo je da veliki broj ljudi izbegne da postavi sebi 
                ovo pitanje pre nego što u stan dovede svog novog prijatelja. 
                Ako kupujete ili usvajate kućnog ljubimca samo zato što je to 
                nešto što „treba uraditi“ ili zato što želite da ispunite želju 
                svojoj deci - pogrešićete.
                </p>
                <p>
                Deca nisu u stanju da sama brinu o ljubimcu, isto kao što nisu u 
                stanju da brinu o sebi ili o drugoj deci. Međutim, vaše dete vam 
                može pomagati u brizi oko ljubimca, tako što će od vas preuzimati 
                određene zadatke (šetnja, četkanje). Tako se deca uče odgovornosti, 
                ali samo kao vaša podrška, a nikako kao samostalni staratelj 
                životinje. Zato se nemojte zavaravati - većina obaveza oko kućnog 
                ljubimca će svakako pripasti vama, tako da ako niste spremni da se 
                obavežete, nemojte ih uzimati.
                </p>
            </section>
            <section>
                <h2>2. Da li imate vremena za kućnog ljubimca?</h2>
                <p>
                    Pse ne treba dugo ostavljati same. Oni su društvene životinje 
                    kojima je neophodno prisustvo vlasnika. Psima je porebna redovna 
                    fizička aktivnost, a ukoliko živite u stanu - šetnje nekoliko 
                    puta dnevno (zavisno od rase i uzrasta).
                    Pored šetnje, vreme treba odvojiti i za socijalizaciju, trening 
                    i održavanje dlake. To su veoma zabavne aktivnosti naročito u 
                    prijateljskom druženju sa drugim vlasnicima pasa, ali će vam 
                    takođe oduzeti vreme. Zato, ukoliko živite sami i radite osam 
                    sati dnevno, ili ste student kome je potreban mir za učenje, 
                    pas nije dobar izbor za vas.
                </p>
                <p>
                    Mačke su nezavisnije, ali se i one osećaju usamljeno ako im ne 
                    poklanjate dovoljno pažnje. Od vremena koje imate na raspolaganju 
                    treba da zavisi i uzrast mace koju nabavite. Imajte u vidu da mače 
                    mlađe od četiri meseca ne treba da bude ostavljeno samo duže od tri sata.
                </p>
            </section>
            <section>
                <h2>3. Da li finansijski možete priuštiti kućnog ljubimca?</h2>
                <p>
                    Da bi vaš kućni ljubimac bio zdrav, bezbedan i srećan, morate se 
                    pripremiti na određene troškove. Za kvalitetnu hranu, povodac i ogrlicu, 
                    korpu za spavanje, posudicu i posip za mačji toalet. Tu su i transportni boks, 
                    četke, igračke, šampone, časove obuke za pse, veterinarski troškovi. 
                    Čekaju vas i godišnje vakcinacije, preparati protiv buva i glista, mikročipovanje, 
                    sterilizacija, ali i neplanirani troškovi ukoliko se ljubimac razboli.
                </p>
                <p>
                    Informišite se o tipovima bolesti koje su karakteristične za rasu o 
                    kojoj razmišljate. Možda će vam zatrebati usluge pansiona za pse i 
                    mačke dok ste na godišnjem odmoru ili usluge frizera ukoliko vaš 
                    ljubimac ima dugu dlaku kojoj je potrebno skraćivanje ili ulepšavanje.
                </p>
            </section>
            <section>
                <h2>4. Da li se svi ukućani slažu sa nabavkom kućnog ljubimca?(sem ako živite sami)</h2>
                <p>
                    Nikada ne uzimajte ljubimca ukoliko to nije zajednička odluka cele porodice. 
                    Dešava se da se roditelji ili supružnik razneže nakon prvih par dana 
                    provedenih sa novom kucom ili macom. Ipak, u većini slučajeva 
                    životinje završe na ulici kao posledica ishitrenih i nepromišljenih odluka 
                    pojedinih članova porodice. Zato je važno da odluka o nabavci kućnog ljubimca 
                    bude zajednička i da u njenom donošenju učestvuju svi članovi domaćinstva.
                </p>
            </section>
            <section>
                <h2>5. Da li živite u stanu ili u kući sa dvorištem?</h2>
                <p>
                    Od veličine vašeg životnog prostora treba da zavisi i 
                    veličina vašeg budućeg psa. Veliki i krupni psi u jednosobnom 
                    stanu bez bašte ili dvorišta, nisu baš najmudriji izbor. 
                    Međutim, treba imati u vidu da mirna i flegmatična priroda 
                    nekih većih pasa, njih čini boljim izborom ljubimca za stan od 
                    drugih manjih rasa. Na primer, većina terijera ima energiju i 
                    nivo aktvnosti koje čine ovu rasu pogodno za vlasnike koji imaju 
                    veliko, dobro ograđeno dvorište.
                </p>
                <p>
                    Ukoliko živite u blizini prometne ulice, vaša maca bi morala da živi 
                    isključivo u stanu ili kući, bez mogućnosti izlaska napolje. Isto važi 
                    i ukoliko živite u gusto naseljenom delu grada. Ukoliko imate terasu 
                    ili manju baštu, važno je da je dobro obezbedite pre nego što dozvolite 
                    mački da se njome prošeta.
                </p>
            </section>
            <section>
                <h2>6. Vaša pravila</h2>
                <p>
                    Važno je da karakter vašeg ljubimca bude usklađen sa vašim karakternim crtama, 
                    vremenom i životnim stilom. Razmisite koliko ćete insistirati na tome da pas poštuje 
                    vaša pravila i koliko vremena ćete moći i želeti da izdvojite da biste ga tome naučili. 
                    Psi sa jačim karakterom mogu odgovarati ljudima od autoriteta, jer su često dominantni, 
                    samouvereni, energični, snalažljivi i brže uče.
                </p>
                <p>
                    Sa druge strane, ukoliko ste tolerantna i popustljiva osoba, najbolje bi bilo da potražite 
                    ljubimca koji je po prirodi podređeniji i pasivniji. Važno je imati u vidu da se svaki pas 
                    može naučiti da poštuje vas i vaša pravila. Razlika je samo u količini truda i strpljenja 
                    koje morate imati. Zato je važno da pre nego što nabavite psa, istražite poreklo i temperament 
                    rase kojoj pripada, odnosno ukoliko usvajate ljubimca iz prihvatilišta - raspitate se o njegovom 
                    ponašanju.
                </p>
                <p>
                    Za razliku od pasa koji su socijalne životinje, pa prema čoveku ispoljavaju poslušnost i poverenje, 
                    mačka je nezavisna i samovoljna. Većina mačaka uživa u pažnji svojih vlasnika, ali samo onda kada 
                    to njima odgovara. Ukoliko volite da sve aspekte svog života držite pod strogom kontrolom, 
                    možda mačka nije pravi ljubimac za vas. Samo razumevanjem specifičnog temperamenta mačke, 
                    možete naučiti da volite ovu izuzetnu životinju.
                </p>
            </section>
            <section>
                <h2>7. Da li smete držati kućnog ljubimca u stanu u kojem živite?</h2>
                <p>
                    Ukoliko iznajmljujete stan, imajte u vidu da mnogi stanodavci ne dozvoljavaju držanje kućnih 
                    ljubimaca ili traže ispunjenje određenih uslova. Informišite se o ovome pre nego što uvedete 
                    svog novog prijatelja u svoj dom.
                </p>
            </section>
            <section>
                <h2>8. Da li vam smetaju životinjske dlake u kući?</h2>
                <p>
                    Ukoliko želite kućnog ljubimca, morate biti spremni na to da će se svaka životinja linjati 
                    i ostavljati dlake po kući ili na vašoj odeći. Nešto ažurnije usisavanje (do tri puta nedeljno) 
                    i redovno četkanje vašeg ljubimca su obično sve što je potrebno da bi se ovaj problem držao 
                    pod kontrolom.
                </p>
            </section>
            <section>
                <h2>9. Da li je neko u domaćinstvu alergičan na kucnog ljubimca?</h2>
                <p>
                    Najbolje je da to proverite pre nego što nabavite četvoronožnog prijatelja. Povedite celu 
                    porodicu u obilazak nekog prihvatilšta ili provedite par dana kod prijatelja ili rođaka koji 
                    imaju pse, odnosno mačke. Ukoliko već znate da ste alergični, možda je bolje da odustanete od 
                    ideje da nabavite ljubimca. Tako se neće desiti da kasnije morate da ga napustite ili predate 
                    u prihvatilište.
                </p>
            </section>
            <section>
                <h2>10. Da li ste spremni da se nosite sa zdravstvenim i drugim problemima</h2>
                <p>
                    Infestacije buvama, otisci blatnjavih šapa na tepihu, oglodan nameštaj ili 
                    iscepane zavese, hitne veterinarske intervencije i druge neugodnosti su neprijatni, 
                    ali uobičajeni aspekti zajedničkog života sa kućnim ljubimcima.
                </p>
            </section>
            <section>
                <h2>11. Imate li decu, unuke ili vam u posetu često dolaze njihovi mladi drugari?</h2>
                <p>
                    Deca prirodno vole životinje, i sigurno će želeti da se poigraju sa vašim ljubimcem. 
                    U igri, deca su bučna, a nesvesno mogu biti gruba i stati psu na rep, uštinuti ga, 
                    ili samo pokušati da ga zagrle. Neki psi su tolerantniji prema dečjim nestašlucima, 
                    a neki nisu uopšte. Zato je važno da pri izboru psa bacite akcenat na temperament rase, 
                    odnosno individualne životinje koju želite uzeti. Ukoliko usvajate napuštenog psa iz 
                    prihvatilišta, zaposleni vam mogu pomoći pri izboru. Ukoliko želite psa određene rase, 
                    obavezno u enciklopediji ili na internetu potražite odlike njenog temperamenta.
                </p>
                <p>
                    Idealna mačka za dom sa decom treba da je samouverena i miroljubiva. 
                    Stidljive mačke se najčešće osećaju nelagodno u prisustvu aktivnog, 
                    razigranog deteta, što povećava rizik od povrede usled pokušaja mace da se skloni 
                    sa mesta koje joj ne odgovara. Ovakve mačke bi bile srećnije u tišini mirnog doma. 
                    Važno je da naučite dete da poštuje mačju nezavisnost i tako postane odgovoran 
                    vlasnik kućnog ljubimca. Ukoliko su vaša deca mlađa od šest godina, savet pojedinih 
                    stručnjaka je da sačekate još par godina, pre nego što uzmete mačku.
                </p>
            </section>
            <section>
                <h2>Da li ćete biti odgovoran vlasnik kućnog ljubimca?</h2>
                <p>
                    Time što ćete sterilisati/kastrirati svog kućnog ljubimca, uticaćete pozitivno 
                    na njegovo zdravlje i sprečićete nastajanje novih napuštenih životinja. Pružajući 
                    mu ljubav, pažnju, fizičku aktivnost, zdravu ishranu i redovnu veterinarsku negu 
                    osiguraćete mu zdrav i srećan život. Time što ćete ga mikročipovati, voditi ga na 
                    povocu  ili drugih ljudi i počistiti izmet, uticaćete na to da svi budu zadovoljni.
                </p>
            </section>
            <section>
                <h2>Da li ste spremni na to da zadržite kućnog ljubimca i brinete o njemu tokom čitavog njegovog života</h2>
                <p>
                    Vaš ljubimac može biti veoma dugo uz vas. Psi uglavnom žive 10-15 godina, a mačke i do 
                    20 godina. Za to vreme, vi možete proći kroz mnogo promena u životu. Selidbe, brak, 
                    razvod, rođenje deteta, nova zaposlenja i nova radna mesta. U svim tim novim životnim 
                    situacijama vaš pas ili mačka će biti stalan deo vašeg života. Kućni ljubimci se duboko 
                    vezuju za svoje ljudske porodice. Zato može biti veoma teško ako se ta veza prekine i vi 
                    budete onemogućeni da brinete o svom psu ili mački. Još jednom dobro razmislite da želite 
                    ljubimca jer njegova sreća i njegov život zavise od vaše odluke.
                </p>
            </section>
        </article>
        <p><strong>Život sa kućnim ljubimcem vam može doneti veliku radost i sreću. To je moguće samo ako racionalno 
            procenite svoje mogućnosti i pružite mu ljubav do kraja njegovog života.</strong></p>
    </main>
    <a href="../vesti.html" id="vesti">
        <div class="nazad btn btn-primary mb-3">
            <span class="ps-3">Nazad na Vesti</span>
            <span class="fas fa-arrow-right"></span>
        </div>
    </a>
    <footer>
        <p id="paralogo">Moja Šapa</p>
        <a href="../index.html">Nazad na početnu</a>
        <a href="../kontakt.html">Kontaktirajte nas</a>
        <p>Ivana Rosić 066/83-23-072</p>
        <p>Copyright © 2022</p>
    </footer>
</body>
</html>