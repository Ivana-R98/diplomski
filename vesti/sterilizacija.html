<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="../css/indexstyle.css">
    <link rel="stylesheet" href="../css/sterilistyle.css">
    <title>Sterilizacija i kastracija</title>
</head>
<body>
    <header>
        <div><a href="../index.html"><img src="../img/logo.png" alt="logo"></a></div>
        <nav>
            <ul>
                <li><a href="../index.html">Početna</a></li>
                <li><a href="../kontakt.html">Kontakt</a></li>
                <li><a href="../doniraj.html">Donirajte</a></li>
                <li><a href="../usvoji.html">Usvojite</a></li>
                <li><a href="../radionica.html">Kućice</a></li>
                <li><a href="../oglasi.html">Oglasi</a></li>
            </ul>
        </nav>
    </header>
    <div class="naslov">
        <h1>Značaj sterilizacije</h1>
    </div>
    <div class="image">
        <img class="img" src="../img/vetpup.jpg" alt="">
    </div>
    <main>
        <p>
            Srbija je i dalje u samom vrhu zemalja po broju napuštenih životinja. 
            Većina pasa i mačaka lutalica potomci su nečijeg kućnog ljubimca, 
            a samo mali broj njih ima sreću da ih neko udomi. Kao dugoročno rešenje 
            i efikasna mera prevencije nastanka neželjenih štenaca i mačića i 
            pokazatelj odgovornog načina ponašanja prema životinjama, nameće se sterilizacija.
        </p>
        <section>
            <h2>Šta je sterilizacija?</h2>
            <p>Sterilizacija je najhumaniji i najdelotvorniji način kojim ćete izbeći neželjeno 
                potomstvo vašeg kućnog ljubimca, sprečiti opasne bolesti polnih organa životinje 
                i uticati na rešavanje problema u vezi sa napuštenim životinjama.
            </p>
            <p>
                S medicinskog aspekta, sterilizacija je rutinska hirurška intervencija koja se 
                obavlja u skladu sa dobrom veterinarskom praksom - u veterinarskoj ambulanti, 
                od strane licenciranog veterinara i uz upotrebu kvalitetnog hirurškog materijala. 
                Ljubimac se uvodi u opštu anesteziju, a sama intervencija podrazumeva odstranjivanje 
                jajnika i materice kod ženki, odnosno testisa kod mužjaka. Ljubimca možete voditi 
                kući već nakon sat vremena od intervencije. Potpuni oporavak traje od sedam do deset 
                dana kod ženki, odnosno tri do pet dana kod mužjaka.
            </p>
        </section>
        <section>
            <h2>Zašto je Vašem ljubimcu potrebna sterilizacija</h2>
            <ol>
                <li><strong>Značajno smanjenje rizika od opasnih bolesti polnih organa životinje!</strong>
                    Svake godine desetine hiljada kućnih ljubimaca oboli od raka mlečnih žlezda (dojki), 
                    jajnika i materice, piometre (gnojne infekcije materice), raka testisa i prostate, 
                    kao i infekcija mokraćnih kanala. Osim što su skupe za lečenje i dugo traju, ove 
                    bolesti su i opasne po život vašeg ljubimca.</li>
                <li><strong>Izbegavate mnoge neprijatnosti</strong> kao što su: bežanje u potrazi za 
                    partnerom posle čega se vaš ljubimac može izgubiti ili ga mogu uhvatiti šinteri, 
                    agresivnost ljubimca i mogućnost povrede u obračunima sa drugim mužjacima, 
                    ostavljanje tragova urina po kući i njegov neprijatan miris, zaskakanje ljudi ili 
                    delova nameštaja od strane mužjaka u polnom žaru, krvavi iscedak kod ženki u „teranju“, 
                    glasno zavijanje, uznemirenost i destruktivno ponašanje ljubimca;</li>
                <li><strong>Sprečavate rađanje velikog broja potomaka</strong> od kojih mnogi ostaju bez vlasnika. 
                    Napuštene životinje žive jedva nekoliko godina i gotovo čitav svoj životni vek provedu na ulici. 
                    Umiru od gladi, bolesti, smrzavanja, stradaju u saobraćaju ili bivaju eutanazirani u šinterajima.</li>
            </ol>
        </section>
        <section>
            <h2>Koliko sterilizacija košta?</h2>
            <p>
                Troškovi sterilizacije zavise od vrste životinje, njenog pola i veličine, kao i od 
                veterinarskog honorara. Zato je najbolje da se o ceni raspitate kod svog veterinara. 
                Cena sterilizacije mačaka varira od 2.200 do 4.100 dinara, dok je za sterilizaciju 
                pasa neophodno izdvojiti od 3.500 do 11.200 dinara. Pojedini veterinari daju popust za mešance.
                Takodje, neki veterinari ne naplacuju za ulicne zivotinje.
            </p>
            <p>
                U poređenju sa troškovima okota (kvalitetne hrane za ženku kojoj je potrebno pojačati 
                ishranu tokom trudnoće i dojenja, vakcina i antiparazitika za štence, ali i veterinarskih 
                troškova u slučaju komplikacija u trudnoći kuje), sterilizacija je veoma jeftina. 
                Što je najvažnije - ovaj jedokratni trošak osiguraće zdravlje vašeg ljubimca i sprečiti 
                patnju njegovih potomaka usled mogućeg napuštanja od strane budućih vlasnika. 
            </p>
        </section>
        <section>
            <h2>U kom uzrastu je sterilizacija najkorisnija?</h2>
            <p>
                Korist sterilizacije je višestruka, bez obzira na starost vašeg kućnog ljubimca, 
                ali je rana sterilizacija najbolja. Rana sterilizacija se obavlja pre dostizanja polne zrelosti. 
                Male rase pasa dostižu polnu zrelost u uzrastu oko šest meseci, 
                a velike rase u uzrastu između 12 i 14 meseci.
            </p>
            <p>
                Rak mlečnih žlezda (dojki) je najčešći oblik raka kod ženki. Ukoliko sterilišete vašu 
                kuju pre prvog „teranja“, smanjićete rizik od raka dojki, čak za 96%! Već posle drugog 
                „teranja“, šanse za pojavu raka se povećavaju duplo - iznosiće 8%, a nakon trećeg 26%! 
                Slično je i sa rakom testisa i prostate kod mužjaka.
            </p>
            <p>
                Prednosti rane sterilizacije ogledaju se i u tome što mlađe životinje imaju sposobnost 
                bržeg oporavka i intervencija traje kraće. Zbog tanjeg sloja masnih naslaga i drugog 
                tkiva, rez na trbuhu mlađih životinja je znatno manji i brže zarasta. Zato nemojte 
                odlagati sterilizaciju!
            </p>
        </section>
        <section>
            <h2>Zar nije zdravije za moju kuju da sterilizacija usledi posle prvog okota ili prvog teranja?</h2>
            <p>
                Nije. Ovde se radi o jednoj od najčešćih zabluda o sterilizaciji. Novija naučna istraživanja 
                nedvosmisleno ukazuju da ne postoje medicinski razlozi koji bi podržali ovu tvrdnju.
            </p>
            <p>
                Sterilizacija pre prvog „teranja“ je daleko zdravija, jer smanjuje mogućnost pojave raka dojki 
                kod kuja, ali i zdravstvene rizike povezane sa trudnoćom i okotom štenaca.
            </p>
        </section>
        <section>
            <h2>Da li će sterilizacija biti uzrok gojaznosti mog ljubimca?</h2>
            <p>
                Ne, ali samo ukoliko povedete računa o njegovoj ishrani. Zdrava životinja se može ugojiti 
                usled preteranog uzimanja hrane u odnosu na fizičku aktivnost. Nakon sterilizacije dešava 
                se da je psima potrebno manje hrane nego ranije, pa bi zato trebalo da uskladite način i 
                vrstu ishrane sa šetnjama i trčanjem.
            </p>
        </section>
        <section>
            <h2>Da li će sterilizacija promeniti narav mog psa?</h2>
            <p>
                Moguće je da će promeniti neke navike, ali većina vlasnika tvrdi - na bolje!
            </p>
            <p>
                Ispostavlja se da su nekastrirani mužjaci agresivniji od kastriranih, ulaze u obračune 
                sa drugim mužjacima iz kojih mogu izaći povređeni. Često se dešava i da pobegnu od svojih 
                vlasnika u pokušaju da pronađu kuju u „teranju“. Kao rezultat, ljubimca može udariti auto 
                ili povrediti neki nesavesni građanin. Osim toga, lajanje, uznemirenost i destruktivno 
                ponašanje česti su simptomi frustracije kod mužjaka kojima nije dopušteno da se pare sa 
                ženkom u teranju.
            </p>
            <p>
                Nesterilisane ženke ulaze u estrus (polni žar ili „teranje“) dva puta godišnje, 
                svaki put oko 3 nedelje. Kuja u teranju obično privuče horde mužjaka na prag 
                svog vlasnika, a ukoliko boravi u dvorištu, postoji mogućnost da neki mužjak preskoči 
                ogradu i upari je. Kuja je takođe uznemirena, i pokušavaće da pobegne, usled čega je 
                teže kontrolisati njeno kretanje. Ukoliko uspe da pobegne i upari se sa mužjakom 
                (a to se dešava i najodgovornijim vlasnicima), eto neželjenog legla štenaca. Čak iako 
                mislite da ćete ih lako udomiti, velika je verovatnoća da će bar neko štene završiti 
                na ulici usled neodgovornosti novog vlasnika. Nesterilisane kuje takođe mogu iskusiti 
                i pojavu lažnih trudnoća, koje dovode do neuobičajenog ponašanja, a mogu zahtevati i 
                intervenciju veterinara.
            </p>
        </section>
        <section>
            <h2>Da li je sterilizacija okrutna?</h2>
            <p>Naprotiv! Sterilizacijom sprečavamo okrutnost:</p>
            <ul>
                <li>Okrutno je dozvoljavati životinji da svakih nekoliko meseci ima okote koji 
                    iscrpljuju njen organizam i mogu prouzrokovati zdravstvene probleme.</li>
                <li>Okrutno je uzrokovati frustraciju životinji, kada je zatvarate u kuću i 
                    sprečavate da se pari za vreme „teranja“.</li>
                <li>Okrutno je prepustiti njene potomke neodgovornim vlasnicima ili surovim uslovima života na ulici.</li>
                <li>Okrutno je ubijanje hiljada životinja koje nastaju kao rezultat 
                    nekontrolisanog razmnožavanja napuštenih pasa, ali i kućnih ljubimaca.</li>
            </ul>
        </section>
        <section>
            <h2>Zašto da sterilišem svoju kuju, kada postoje hormonske injekcije</h2>
            <p>
                Hormonske injekcije (ili pilule) sprečavaju da ženka uđe u „teranje“ i da se pari sa mužjakom. 
                One se ne preporučuju, naročito ne za dugotrajnu upotrebu, jer izazivaju neželjene pojave kao 
                što su npr. tumori mlečnih žlezda i različiti hormonski poremećaji. Nasuprot tome, sterilizacija 
                je pouzdan, efikasan i što je najbitnije, zdravstveno preporučljiv metod sprečavanja neželjenih 
                trudnoća.
            </p>
        </section>
        <section>
            <h2>Ne želim da moj pas izgubi svoju muškost</h2>
            <p>
                Za razliku od ljudi, psi ne poseduju ego niti koncept seksualnog identiteta. 
                Kastracijom se mogu izmeniti neke navike ljubimca (one koje potiču od polnih hormona), 
                ali se neće izmeniti njegova ličnost. Vaš ljubimac neće preživeti bilo kakvu emotivnu 
                reakciju ili krizu identiteta nakon kastracije.
            </p>
        </section>
        <section>
            <h2>Sterilizacija lutalica je korisna, ali moj pas je rasan. Zašto da ga sterilišem?</h2>
            <p>
                U gradska prihvatilišta širom Srbije svakog meseca dospe veliki broj napuštenih rasnih 
                pasa. Većinu vlasnici predaju na eutanaziju jer više ne žele da se brinu o njima, dok 
                je manji broj pronađen na ulici. Mnogi od ovih pasa ne uspeju da se udome na vreme, 
                te bivaju uspavani. Činjenica je da postoji previše kućnih ljubimaca od kojih mnogi 
                bivaju napušteni - i mešanci i rasni psi. Jednostavno je nemoguće svakome od njih naći 
                dobar dom, a njihovim daljim razmnožvanjem, ovaj problem se uvećava.
            </p>
        </section>
        <section>
            <h2>Moj pas je rasan, pa ću lako pronaći dobar dom za sve štence - istina ili zabluda?</h2>
            <p>
                U pravu ste, mnogo je lakše pronaći dom za rasne štence, nego za mešance. 
                Međutim, da li ste potpuno sigurni da će novi vlasnici biti odgovorni i strpljivi sa 
                štenetom koje im poklonite i pružiti mu dom za ceo život? Dovoljno je da samo jedno štene 
                koje udomite bude u međuvremenu napušteno (a nesterilisano) i već ste doprineli povećanju 
                problema pasa lutalica.
            </p>
        </section>
        <section>
            <h2>Jedan manje sterilisan pas ne čini neku razliku</h2>
            <p>Svaka sterilisana životinja čini bitnu razliku! Samo jedan par plodnih pasa 
                (mužjak i ženka) i njihovo potomstvo za 6 godina, u optimalnim uslovima mogu dati 
                67 000 potomaka.</p>
        </section>
    </main>
    <a href="../vesti.html" id="vesti">
        <div class="nazad btn btn-primary mb-3">
            <span class="ps-3">Nazad na Vesti</span>
            <span class="fas fa-arrow-right"></span>
        </div>
    </a>
    <footer>
        <p id="paralogo">Moja Šapa</p>
        <a href="../index.html">Nazad na početnu</a>
        <a href="../kontakt.html">Kontaktirajte nas</a>
        <p>Ivana Rosić 066/83-23-072</p>
        <p>Copyright © 2022</p>
    </footer>
</body>
</html>