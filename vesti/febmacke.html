<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="../css/indexstyle.css">
    <link rel="stylesheet" href="../css/febstyle.css">
    <title>Mesec ljubavi mačaka</title>
</head>
<body>
    <header>
        <div><a href="../index.html"><img src="../img/logo.png" alt="logo"></a></div>
        <nav>
            <ul>
                <li><a href="./index.html">Početna</a></li>
                <li><a href="./kontakt.html">Kontakt</a></li>
                <li><a href="./doniraj.html">Donirajte</a></li>
                <li><a href="./usvoji.html">Usvojite</a></li>
                <li><a href="./radionica.html">Kućice</a></li>
                <li><a href="./oglasi.html">Oglasi</a></li>
            </ul>
        </nav>
    </header>
    <div class="naslov">
        <h1>Februar: mesec ljubavi mačaka</h1>
    </div>
    <div class="image">
        <img class="img" src="../img/feb.jpg" alt="">
    </div>
    <main>
        <p>Februar je mesec ljubavi. Ne samo da ljudi slave ljubav na Dan zaljubljenih u februaru, 
            već je to mesec koji vezujemo i za sezonu parenja mačaka. Znamo da tada mačori postaju glasni, 
            a obračuni oko teritorije češći, dok ženke ulaze u teranje.</p>
        <section>
            <h2>Kada mačke ulaze u teranje i kako sve to izgleda?</h2>
            <p>
                Ciklusi teranja kod mačaka se javljaju tokom cele godine. Februar - mesec ljubavi mačaka 
                je vreme kada ciklusi počinju, ali oni se mogu završiti tek u decembru. Mačka može imati 
                svoje prvo teranje kada uđe u „pubertet“ - već sa oko 5 meseci starosti. Takođe, mačka 
                može ući u ciklus teranja (estrus) i okotiti se bilo kad u toku godine, ukoliko ima 
                sve potrebne uslove.
            </p>
            <p>
                Na početku teranja, ponašanje mačaka se menja. Ženke postaju privrženije vlasnicima, 
                glasno i često mjauču, maze se o noge vlasnika učestalije nego inače. Savijaju se na 
                stranu, dok pokreću zadnje noge i lagano se propinju. Početno tiho mjaukanje, prerasta 
                u glasne zvuke zavijanja, slične plaču bebe ili malog deteta.
            </p>
            <p>
                Neke mačke postaju agresivnije prema drugim mačkama, nekad i prema vlasnicima i počinju 
                da obeležavaju teritoriju urinom da bi ostavile miris za potencijalne partnere. U 
                međuvremenu, dok ženke postaju neumorne, mužjaci lutaju napolju u potrazi za ženkama.
            </p>
            <p>
                Konačno, mačka će se truditi da izađe iz kuće, dozivaće mužjaka za parenje. 
                Ukoliko joj dozvolite, pariće se sa mužjakom i potencijalno ostati skotna.
            </p>
            <p>
                Ako primetite da je mačka u teranju, možete sprečiti parenje tako što je nećete pustiti napolje. 
                Budite pažljivi jer će maca najverovatnije želeti da pobegne. Prozore zatvorite kako se mačka ne 
                bi provukla ili povredila u pokušaju bekstva.
            </p>
        </section>
        <section>
            <h2>Nakon što prođe mesec ljubavi, stiže sezona mačića - šta sad?</h2>
            <p>
                Mačke mogu imati 2-3 okota godišnje i sa svakim okotom, doneti na svet 2-8 mladunaca. 
                To znači da svake godine na svet dolazi hiljade mačića koji ostaju na ulicama ili u 
                azilima, jer nema dovoljno domova koji bi ih zbrinuli.
            </p>
            <p>
                Udruženja za zaštitu životinja strepe od „sezone mačića“. S obzirom da su mlađi mačići često 
                poželjniji ljubimci, novi naraštaji smanjuju šanse da stariji naraštaju pronađu svoje domove.
            </p>
            <p>
                Mnogi vlasnici puste mačku da se pari i okoti, međutim nakon što shvate koliko je vremena i 
                truda potrebno uložiti da bi se brinulo o leglu mačića, odluče da ih prepuste ulici, sa 
                obrazloženjem „snaćiće se, mačke su to“. Iako su snalažljive, mačkama na ulici preti opasnost 
                od pasa, automobila, bolesti i povreda. Mnogo je bolje sterilisati mačku i ne dozvoliti da 
                njeni potomci pate na ulici.
            </p>
        </section>
        <section>
            <h2>Sterilizacijom čuvamo zdravlje i živote naših mačaka</h2>
            <p>
                Sterilizacija je najhumaniji i najdelotvorniji način kojim ćete izbeći neželjeno potomstvo 
                vaše mezimice, sprečiti opasne bolesti polnih organa i uticati na rešavanje problema u vezi 
                sa napuštenim životinjama. 
            </p>
            <p>
                S veterinarskog aspekta, sterilizacija je rutinska hirurška intervencija koju obavlja 
                licencirani veterinar, u veterinarskoj ambulanti. Ljubimac se uvodi u opštu anesteziju, 
                a intervencija podrazumeva odstranjivanje jajnika i materice kod ženki, odnosno testisa kod mužjaka.
            </p>
            <p>
                Ljubimca možete voditi kući već nakon sat vremena od intervencije. Potpuni oporavak možete očekivati 
                za oko sedam dana kod ženki, odnosno tri do pet dana kod mužjaka.
            </p>
            <p>
                Sterilizacija mačaka, odnosno kastracija mačora, ne samo da sprečava neželjeno potomstvo, 
                već čuva zdravlje vaše mačke. Sterilizacijom mačke sprečavate bolesti poput urinarnih infekcija 
                i upale materice, tumora mlečnih žlezda i slično. Sterilizaca takođe eliminiše neprijatnosti 
                kao što su obeležavanje teritorije neprijatnim mirisom, glasno mjaukanje i uznemirenost tokom teranja. 
                Kastrirani mačori manje lutaju i manje se tuku sa drugim mužjacima, pa ređe dobiju rane i nakon toga 
                infekcije kao posledica teritorijalnih obračuna.
            </p>
        </section>
        <p><strong>Nikada nemojte napustiti vašu mačku ili njeno potomstvo!</strong></p>
    </main>
    <a href="../vesti.html" id="vesti">
        <div class="nazad btn btn-primary mb-3">
            <span class="ps-3">Nazad na Vesti</span>
            <span class="fas fa-arrow-right"></span>
        </div>
    </a>
    <footer>
        <p id="paralogo">Moja Šapa</p>
        <a href="./index.html">Nazad na početnu</a>
        <a href="./kontakt.html">Kontaktirajte nas</a>
        <p>Ivana Rosić 066/83-23-072</p>
        <p>Copyright © 2022</p>
    </footer>
</body>
</html>